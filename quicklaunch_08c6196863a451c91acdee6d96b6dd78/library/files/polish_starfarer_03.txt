Wpis 3: poszukiwania bohatera czas zacząć

W tym systemie odkryliśmy złoże. Odpowiednio dużo minerałów na części zamienne i bloki konstrukcyjne, których starczy... na długo. Nasze magazyny nie zdołają wszystkiego pomieścić! Dlatego... wykorzystaliśmy je do budowy zupełnie nowej ładowni. Hamilton marudził, że teraz statek jest przechylony, ale w sumie co za różnica.

Sandy donosi, że mamy też porządny zapas wody. Naprawdę porządny. Starczy jej na miesiące kosmicznych wojaży. Oczywiście Cutter ciągle biadoli, że w ten sposób prosimy się o wrogów. Twierdzi: "Jest tylko kwestią czasu, nim jacyś piraci zwęszą ten wielgachny statek nafaszerowany zapasami i wodą". 

Nie ukrywam, że i ja się martwię. Cutter ma rację. W dodatku nasza pięcioosobowa załoga dysponuje trzema pistoletami. Odpowiadam za jej bezpieczeństwo, tymczasem teraz wieszam na ich szyjach tarcze celownicze. Ja... Wstrzymaj zapis.

++pauza++

++nagrywanie++

To był Victor. Poinformował mnie, że podobno w naszym kierunku zmierza jego stary znajomy, który być może chciałby do nas dołączyć. W końcu w grupie zawsze bezpieczniej... 

Przyznaję: to nie taki zły pomysł...

++KONIEC WPISU++
