Registrazione 1: Dove ci porta il vento.

Diario personale, prima registrazione. Parla il capitano Michael Raymond della Tranquility.

Mi chiedo se dovrei sentirmi in colpa per quanto sono stato contento di lasciare la Terra. Probabilmente non la rivedrò mai più, quindi tanti saluti. Ormai era diventata... un casino. Per usare un eufemismo. 

Di sicuro non mi mancherà allevare bestiame solo per farmelo rubare e macellare da rifugiati morti di fame. Quegli idioti non hanno lasciato nessun animale da riproduzione, il che significa niente più mucche e quindi niente più cibo... Scommetto che alla fine si sono mangiati a vicenda.

Comunque... la Tranquility non è proprio un passo avanti rispetto al ranch. Mi mancheranno i cieli sconfinati e il vento sulla faccia, questo è sicuro. E mi mancherà il mio cane...

Ma, ehi, sono vivo e abbiamo cibo e un buon equipaggio... Non è un mio problema se Katie vuole dormire vicino al generatore, o se Glass continua a leggere e rileggere la Bibbia come se volesse impararla a memoria. 

E Sam? Non ho mai guardato una donna nel modo in cui Sam guarda il suo fucile. Gli ha perfino dato un nome a quel dannato affare, pazzesco. Ma sono felice di averlo con me.

Immagino che andremo dove ci porta il vento, per così dire, e faremo del nostro meglio per tirare avanti. Non siamo i primi a cercare di farsi una vita in una nuova frontiera. E non saremo nemmeno gli ultimi. Non sarà facile, ma... possiamo farcela.

++FINE REGISTRAZIONE++

