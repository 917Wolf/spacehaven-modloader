Registrazione 5: Un punto fermo.

Come avevo detto, abbiamo venduto i motori.

Sono più ricco ora di quanto sia mai stato sulla Terra, poco ma sicuro. Però non ho comunque tutto lo spazio che avevo al ranch: anche diventando ricchissimo, non potrò ricomprarmi il cielo... Ma, beh... adesso abbiamo perfino un bar! Con del vero alcol. Alcol BUONO!

È... un piccolo assaggio di quello che abbiamo perso. Delle cose migliori, intendo. E la gente viene da lontano per provarlo e commerciare. Per noi non fa differenza in cosa commerciano: armi, minerali, cibo... Sul ponte del mercato c'è un tizio che vende soltanto jukebox e cabinati arcade. Per non parlare di tutti i servizi che la gente non può portarsi a casa, come un taglio di capelli oppure un po' di, ehm... "affetto". 

Finché la stazione riceve la sua fetta, non m'importa cosa vende la gente lì. È una bella sensazione. Sembra quasi di stare a casa, sapete? 

Però nel cielo c'è un sacco di spazio. E ci sono tanti posti lontani da qui dove non c'è un polo centrale come quello offerto dalla Tranquility. Scommetto che è solo questione di tempo prima che qualcun altro fondi un polo commerciale da qualche altra parte, e allora... Beh. La storia umana in pratica si riduce tutta al commerciare o al farsi la guerra.

Buona fortuna a loro. Conosco un paio di ottimi posti dove una stazione commerciale potrebbe cavarsela piuttosto bene... Quanto a me, mi godrò un altro po' di questo brandy alla frutta, e poi andrò da Vivienne e dalle sue ragazze per qualcuno dei loro famosi, ehm... pancake. *ridacchia*

Qui è il capitano Michael Raymond, direttore generale del Polo Tranquility. Buon viaggio.

++FINE DIARIO DI BORDO++
