Wpis 2: trudny czas próby

Musimy jeść i oddychać. Brak wody oznacza brak pożywienia i powietrza. Będziemy więc podążać śladem asteroid z lodem. 

Albo asteroid z metalem, gdy zaczną nam się kończyć narzędzia i bloki konstrukcyjne potrzebne do konserwacji statku. Albo kryształów energii, gdy zabraknie nam prętów energetycznych... 

Zmierzam do tego, że jeśli będziemy docierać w miejsca z potrzebnymi rzeczami, powinniśmy sobie poradzić. Proste, co nie?

Bo tak właśnie jest. Co oznacza, że wielu innych wpadło na taki sam pomysł. I niektórzy z nich doszli do wniosku, że najzwyczajniej w świecie mogą...

Nie wiem, jakim cudem nikt z nas nie zginął. A niewiele brakowało. Zbyt niewiele. Gdyby Sandy nie wyszła z komory hydroponicznej chwilę przedtem, gdy uderzył pocisk... albo gdyby nie snajperskie oko Hamiltona... lub gdyby nie umiejętności chirurgiczne Cuttera...

...Udało się nam. Musieliśmy zabić cztery osoby, ale przeżyliśmy. A potem wyprawiliśmy im pogrzeb, choć nie znaliśmy nawet ich imion. Pogrążyliśmy się w żałobie po piratach, którzy chcieli nas zabić... Dlaczego czuję się winna, gdy próbuję się usprawiedliwić?

Liczyłam, że apokalipsa nas zjednoczy we wspólnym wysiłku. Rozumiecie? Najwyraźniej los moich rodziców niczego mnie nie nauczył. Siedzieli na zgromadzonych zapasach, nikogo nie wpuszczając... I pewnego dnia pazerny tłum wyważył wejściowe drzwi i z wszystkiego ich obrabował. 

Zastanawiam się, czy najważniejsze nie jest właśnie to, żeby się dzielić. Oczywiście nie w bezmyślny sposób. Nie chodzi mi wcale o to, żebyśmy się zagłodzili, i Bóg mi świadkiem, że najpewniej w ciągu kilku najbliższych dni czeka nas przebudowa propagatorów i sadzenie nowych roślin... 

Ale przecież... jeżeli zjawia się ktoś głodny, a ty go nakarmisz, powstaje zobowiązanie, czy może raczej coś w rodzaju... więzi. Taki ktoś do ciebie dołącza. Jest twoim przyjacielem.

Mimo minionych wydarzeń nie tracę nadziei. Muszę wierzyć w to, że galaktyki starczy dla nas wszystkich. Co prawda Ziemi nie starczyło, ale...

...Muszę w to wierzyć.

++KONIEC WPISU++
