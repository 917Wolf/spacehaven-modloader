Registrazione 4: Una seconda opportunità.

Gli amici di Victor potevano essere qualsiasi cosa. Pirati, schiavisti... e invece si sono rivelati tra le persone più gentili che abbia mai conosciuto. Immagino che neanche l'apocalisse riesca a offuscare la bellezza di certe persone.

Gentili, ma non stupidi. Non vorrei essere nei panni del pirata che va a infastidire l'equipaggio della Second Chance.

Abbiamo fatto squadra. Dove andiamo noi, vanno anche loro. Dividiamo tutto a metà e, se un equipaggio è a corto di qualche risorsa, l'altro gli dà una mano. Detta così sembra molto più semplice di quanto non sia in realtà, però funziona. Preferisco sempre una negoziazione a una sparatoria.

E questa situazione si è già dimostrata vantaggiosa. Sono sicura che quella nave che abbiamo visto negli ultimi quattro o cinque salti ci stesse seguendo. Ma da quando ci siamo uniti alla Second Chance è sparita. 

Perciò, continueremo a fare quello che stiamo facendo. Seguire le risorse. Ho sentito che altri equipaggi hanno idee grandiose sul cercare un nuovo pianeta da abitare, o vita aliena, o quello che è. Facciano pure. A me interessa solo tenere in vita me stessa e i miei amici, e agire in modo onesto. Tutto il resto è secondario.

Sandy dice che da queste parti dovrebbe esserci un'altra nave con dei suoi amici a bordo. Con la Second Chance ci è andata bene, quindi... perché no? Forse dovremmo andare a vedere se l'equipaggio della Perfect Ship v.3.0 è spiritoso come suggerisce il nome che hanno dato alla nave.

Finché faranno la loro parte, saranno i benvenuti.

++FINE REGISTRAZIONE++
