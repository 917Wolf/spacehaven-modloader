Registrazione 4: Rispettabili imprenditori.

Le cose vanno piuttosto lisce. Ci siamo fatti un nome e abbiamo ampliato la stiva della Tranquility. Abbiamo anche preso qualche altro membro dell'equipaggio. Sono una banda di disadattati, ma finché fanno la loro parte e rigano dritto, faranno parte della famiglia.

Il problema principale inizia a essere il fatto che la gente si lamenta, perché dato che ci spostiamo sempre è difficile trovarci. Non hanno tutti i torti. Non è che i supermercati sulla Terra se ne andassero in giro saltellando come lepri. Dei clienti si sono lamentati di aver quasi esaurito il carburante cercando di raggiungerci per comprarlo.

Non siamo più commercianti opportunisti. Ora siamo rispettabili imprenditori. La gente viene da noi per fare buoni affari, perché sanno che abbiamo ciò che gli serve. Una tale reputazione significa che non abbiamo più bisogno di andarcene in giro a cercare opportunità: sono gli affari a venire da noi.

Forse è ora di cercare un posto dove gli altri possano trovarci facilmente, e fermarci lì. Penso di aver visto il posto adatto tempo fa.

Sì, eccolo qua. <Coordinate allegate> 

Io dico che se andiamo lì e ci fermiamo, saremo nel posto giusto dove chi ci cerca può trovarci. 

E a quel punto... potremmo vendere perfino i motori.

++FINE REGISTRAZIONE++
