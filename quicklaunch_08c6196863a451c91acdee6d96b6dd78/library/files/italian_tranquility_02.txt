Registrazione 2: Cielo desolato.

Le cose vanno bene. Abbiamo più casse di componenti elettronici di quante ce ne servano, ma questo è tutt'altro che un problema. O meglio, in realtà è un problema, perché potremmo riempire la stiva di cose davvero necessarie, piuttosto. Tipo acqua o ipercarburante.

Voglio dire... che fai quando hai qualcosa in eccesso? La vendi, no? E compri quello che ti manca. Si chiama commercio!

Ma qui non si può fare. Non c'è nessuno a cui poter vendere o da cui poter comprare. Però Sam dice che bisogna essere delle vere capre per lasciare delle risorse quando le trovi, e ha ragione. Perciò abbiamo preso un sacco di casse da quel relitto trovato ieri, e ora la stiva è ancora più piena di componenti elettronici che non ci servono e Katie si lagna ancora del fatto che ci servono più barre per il generatore.

Dev'esserci da qualche parte qualcuno che ha più barre di energia di quante gliene servono. E che magari ha bisogno di circuiti stampati! O di frutta! Ne abbiamo tanta, di frutta. Già. Dev'esserci qualcuno con cui poter commerciare...

La parte difficile sarà trovarlo.

++FINE REGISTRAZIONE++
