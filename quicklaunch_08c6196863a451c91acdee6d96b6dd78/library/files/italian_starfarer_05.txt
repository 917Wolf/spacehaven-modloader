Registrazione 5: La strada verso casa.

Sono stata così occupata che ho dimenticato di aggiornare il mio diario personale. Anzi, a pensarci, potrei dire che questa è l'ultima registrazione. Ho troppe cose a cui pensare, e sarebbe meglio non aggiungerne un'altra. Tuttavia... questa storia merita un finale.

Ci siamo fatti altri amici. Questa è la versione breve. 

*ride* Messa così... è un po' troppo semplice.  Ma come faccio a comprimere tutte quelle avventure in una sola registrazione? Tutte le vite che abbiamo salvato, tutti i guai in cui ci siamo cacciati. Tutti i giorni in cui siamo sopravvissuti per un soffio... E tutti quelli che invece non ce l'hanno fatta.

Abbiamo perso Cutter. Un ictus. Poteva andare peggio: l'avevano quasi fatto schiavo. Ci sono parecchie persone nella flotta che non sarebbero tutte intere ora, se non ci fosse stato Cutter a ricucirle.

Sì, ho detto flotta. Per ora siamo decine. Una vera e propria carovana nomade di superstiti della Terra. Abbiamo dovuto iniziare a selezionare chi poteva entrare. Troppi equipaggi si sono rivelati schiavisti, pirati, seguaci della setta... È doloroso dover guardare gente affamata negli occhi e mandarla via, ma ho centinaia di vite di cui occuparmi e che si sono guadagnate il loro posto in questa carovana. Centinaia di bocche da sfamare, e non c'è mai abbastanza per permettersi di fare la carità. 

Vorrei che fosse diverso. Forse un giorno lo sarà.

Voglio... affidare questo diario a uno di quei disperati. Chissà, forse la voce si spargerà. Possiamo respingere i pirati, e forse là fuori c'è gente che non ha bisogno di carità. Forse c'è gente che ce l'ha fatta, in qualche modo.

Magari siete voi? Se fate la vostra parte e ci aiutate a sfamare quelle bocche e a far volare le navi... forse potrebbe esserci un posto per voi nella vostra carovana.

Dopotutto, casa è dove ci sono coloro che amiamo.

Qui è Emily Lopez, capitano della nave civile indipendente Starfarer. Passo e chiudo.

++FINE DIARIO DI BORDO++
