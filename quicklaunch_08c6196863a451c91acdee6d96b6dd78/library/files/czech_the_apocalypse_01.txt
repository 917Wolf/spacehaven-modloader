Konec nenastal velkým třeskem. Nebyly fanfáry, nekonala se ani jaderná válka. Konec... se k nám prostě pomalu připlížil. 

Začalo to ve 21. století. Lidstvo v tomto století sice udělalo obrovský pokrok, ale napácháno bylo až příliš škod, a spoustu z toho jsme ani nezaznamenali. Když došlo ke kolapsu hmyzí populace, úroda a biodiverzita utrpěla také. Bez toho trpěly ekosystémy po celé planetě. Tou dobou, kdy jsme skutečně omezili emise CO2, už bylo na světě příliš málo stromů, než aby přebytek otráveného ovzduší odbouraly. 

Výsledkem byla rozpálenější léta a mrazivější zimy. Živočišné druhy každý den hynuly po tisících, zatímco my jsme se hádali ohledně příčin a jejich řešení, během čehož jsme se jen rozhádali a odcizili.  Ze starých spojenců se stali zahořklí rivalové. Národy se rozpojily a přišly o základy toho, co je drželo pospolu. Obrovské firmy, na jejichž bedrech stál internet, celosvětový obchod, na minutu přesné donáškové služby a všechny další vymoženosti, na nichž závisel život lidstva... se všechny rozpadly.

Hladovění, nemoci a války vymetli cestu k dvacátému druhému století, které bylo ještě krvavější než to dvacáté.

Lidstvo se ale vždy umělo přizpůsobit. Když Slunce speklo zemi, vymysleli jsme termoregulátor. Když vadla úroda, vymysleli jsme pěstební moduly. Zlepšili jsme se v recyklaci, ve vyhledávání energetických zdrojů... ale vždy jsme zaostávali o krok pozadu za tím, kde bychom skutečně potřebovali být. Lidi si pak tropili žerty z velkých technologických firem a jejich sloganů. „Řešení včerejška, zítra.“

Ne že bychom svět přímo zničili. Ale rozhodně jsme znemožnili, aby na něm lidská civilizace v aktuální podobě přežila. Příliš mnoho zemí upadlo do feudální tyranie, nebo samo sebe špatným řízením uvrhlo do hladomoru, a nebo se prostě a jednoduše stalo v důsledku změny klimatu neobyvatelnými. 

Přesto jsme nikdy nepřestali s průzkumem vesmíru. Ohledně čehož si samozřejmě určité skupiny stěžovaly. Prý že to je plýtvání čím dál cennějšími zdroji, že všechny peníze a snaha by mohli být využity na řešení skutečných problémů... a teď se ukazuje, že průzkum vesmíru je za celou dobu možná ten jediný správný krok, který se lidstvu podařilo nezkazit. 
