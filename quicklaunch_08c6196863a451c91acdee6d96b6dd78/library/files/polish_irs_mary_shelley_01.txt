Wpis 1: wielka i nagła zmiana

Niezależny Statek Badawczy IRS "Mary Shelley", pierwszy wpis w dzienniku pokładowym. Tu mówi kapitan Grant Park.

Czy lepszy byłby tytuł "Profesor"? Może niekoniecznie. W końcu to statek kosmiczny, a nie uniwersytet... Choć ostatecznie nie widzę powodu, dla którego nie mógłbym pełnić obu tych funkcji.  

Do mojego zespołu dołączyli Anderson i Fletcher oraz para doktorantów – Chase i Ray... To dobrzy ludzie. Nie pozbawieni kontaktu ze światem naukowcy, tylko wybitne talenty. I oczywista korzyść w postaci zaoszczędzonego miejsca wynikająca z tego, że Chase i Ray współdzielą kabinę.

Jednostka "Mary Shelley" to mocno... podstawowy model, delikatnie rzecz ujmując. W każdym razie lata, jest dobrze zaopatrzona i ma wszystko, czego potrzebujemy do przeżycia. Możemy ją rozbudować bezpośrednio w trakcie kursu tak, aby spełniała wymogi każdego rodzaju misji... Teraz potrzebujemy tylko celu podróży. 

Dużo o tym myślałem w trakcie naszych przygotowań. Wszechogarniająca ekscytacja wywołana fenomenem górnolotnie ochrzczonym mianem "apokalipsy" sprawiła, że wszyscy całkowicie skupili się na znalezieniu nowego domu (czyli planety), zapominając o tym, o co tak naprawdę chodzi w eksploracji: o poszukiwanie nowych światów i... sami wiecie. O brawurowe zastępowanie wielokropków konkretną treścią! *chichot*

Kto wie. Może rozwiązaniem naszych problemów jest starszy, mądrzejszy gatunek, który zdążył już się uporać z bolączkami trapiącymi nas właśnie teraz... Albo taki, który był mądry na tyle, żeby ich nadejście przewidzieć. Na pewno lepiej poznamy kosmos, gdy tylko ruszymy ku gwiazdom na poszukiwania... I kto wie, może po drodze natkniemy się na to, czego szukają pozostałe statki.

A może – choć szanse są małe – zainicjujemy pierwszy kontakt.

Tak czy siak... Zapowiada się ciekawa eskapada.

++KONIEC WPISU++
