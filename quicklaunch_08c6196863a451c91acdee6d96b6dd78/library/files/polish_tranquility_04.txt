Wpis 4: szanowani ludzie interesu

Póki co nie ma powodów do narzekań. Wyrobiliśmy sobie reputację i powiększyliśmy ładownię "Tranquility". Do naszej załogi dołączyła też grupka osób. W zasadzie to kolekcja odmieńców, ale jeśli nie są leserami i potrafią pociągnąć za spust, będą dla nas jak rodzina.

Ostatnio najczęściej słyszymy marudzenie, że cały czas jesteśmy w ruchu, przez co trudniej nas znaleźć. W sumie to rozumiem. Nie działamy już tak jak w domu, gdy nasz ultramarket skakał z miejsca w miejsce jak królik. Klienci narzekali, że prawie zużyli paliwo, goniąc nas właśnie po to, żeby go trochę kupić.

Teraz już nie kombinujemy, tylko jesteśmy szanowanymi ludźmi interesu. Ludki do nas przylatują, żeby dobić uczciwego targu. Wiedzą, że mamy potrzebne im rzeczy. Z taką renomą nie musimy już latać i szukać klientów, bo oni pukają do nas sami.

Może pora znaleźć jakąś łatwo osiągalną miejscówkę i zacumować w niej na dłużej. Szmat drogi temu widziałem chyba odpowiednią metę.

...taa, to było tutaj. <Współrzędne załączone> 

Zdaje mi się, że jeśli tam zaparkujemy, potencjalni kupcy bez problemu nas znajdą. 

I jeśli tak zrobimy... Będziemy mogli opylić nasze silniki.

++KONIEC WPISU++
