3. deník: Na cestě za hrdinou

V tomhle systému jsme narazili na zlatej důl. Dostatek minerálů, ze kterejch bude dostatek součástek a stavebních bloků na... no, dlouho. Víc, než zvládneme uskladnit! Takže... jsme je použili k postavení novýho skladiště. Hamilton si stěžoval, že je teď loď nesymetrická, ale na tom nesejde.

Sandy říkala, že se zásobama vody jsme na tom taky dobře. Fakt hodně dobře. Dost na to, abysme s pitnou vodou vydrželi měsíce. Cutter samozřejmě nezavře klapačku o tom, že to z nás dělá cíl. „Je jenom otázka času, než nás zmerčej nějací piráti a budou si chtít na týhle bachratý lodi plný žrádla a vody smlsnout,“ povídal. 

Musím ale uznat, že jeho obavy sdílím. Má pravdu, a v posádce máme jenom tři pistole. Mám za úkol udržet nás v bezpečí, a právě teď nám na záda maluju velkej terč. Já... pozastavit deník.

++pozastaveno++

++pokračuje++

Byl tu Victor. Prej že se mu ozval starej kámoš, že letěj sem, a že by se s náma možná chtěli dát dohromady. V počtech je přece jenom síla... 

To musím uznat. Není to špatnej nápad...

++KONEC ZÁZNAMU++
