Wpis 4: strażnicy płomieni

Nie mieliśmy pojęcia, kim okażą się znajomi Victora. Mogli być piratami, handlarzami niewolników... Tymczasem poznaliśmy wyjątkowo sympatycznych ludzi. Najwyraźniej nawet apokalipsa nie jest w stanie pozbawić niektórych uroku.

Są mili, ale to na pewno nie popychadła. Nie chciałabym być piratem, który zadrze z załogą "Second Chance".

Połączyliśmy nasze siły. Podążają naszym śladem. Wszystkim dzielimy się po połowie. Jeżeli jednej załodze topnieją zapasy, druga ekipa im pomaga. Na co dzień nic nie przebiega tak prosto, ale współpracujemy. Zawsze wolę negocjacje od choćby najmniejszej wymiany ognia.

Poza tym wspólna podróż już się opłaciła. Jestem pewna, że od czterech bądź pięciu skoków śledził nas jakiś statek. Ale przepadł bez śladu, gdy zaczęliśmy lecieć razem z "Second Chance". 

Dlatego dalej będziemy postępować tak jak dotychczas: poszukiwać zasobów. Podobno inne załogi skupiają się na szczytnym celu w postaci poszukiwania nowego domu lub obcych form życia albo Bóg jeden wie, czego jeszcze. Droga wolna. Mi zależy tylko na tym, żebyśmy przeżyli i byli dla siebie dobrzy. Wszelkie inne potrzeby są drugorzędne.

Sandy powiedziała, że na pokładzie statku zmierzającego w naszą stronę są jej znajomi. "Second Chance" okazała się strzałem w dziesiątkę, więc... czemu nie? Może powinniśmy się przekonać, czy załoga "Perfect Ship v.3.0" faktycznie ma równie doskonałe poczucie humoru.

Powitamy ich z otwartymi ramionami, o ile tylko nie będą się obijać w naszej flocie.

++KONIEC WPISU++
