Registrazione 4: Terra in vista!

Abbiamo avvistato un potenziale contatto con il telescopio. Quantomeno, massa, raggio orbitale e composizione dell'atmosfera sono giusti. È molto lontano, proprio al limite della portata del telescopio, ma possiamo farcela.

<Coordinate allegate>

Ho detto ai ragazzi di fare un controllo completo dei sistemi e di assicurarsi che tutto sia pronto per una lunga serie di salti interstellari. Dieci minuti dopo, il Biondo si è azzuffato con Chang. L'ha messo fuori combattimento! Perciò, mentre Chef fasciava la bua a Chang, ho dovuto confinare il Biondo nella sua cabina. Ora è là dentro a tenere il broncio e a leggere di nuovo quel dannato libro. 

Ho chiesto a Chang cosa fosse successo. Ha borbottato qualcosa riguardo alla relazione d'inventario, ma al momento è fuori come un balcone e Chef dice che ha una brutta commozione cerebrale. Potrebbe non ricordare niente.

Forse dovrei andare dal Biondo e sentire la sua versione. Buona fortuna a me.

++pausa++

++fine pausa++

Come previsto, il Biondo mi ha fatto la predica. Non vuole proprio lasciar perdere. Ha iniziato a sbraitare e a dire assurdità riguardo a un "Eden avvelenato" e a un "grande passo indietro". Pensavo volesse attaccare anche me!

Perciò... è ancora confinato nei suoi alloggi. Almeno finché Chang non si riprenderà e potremo sentire la sua versione. Ho chiesto a Brown della situazione dell'inventario. Ha controllato i computer di bordo, dice che abbiamo tutto a sufficienza. Potremmo essere messi un po' meglio in quanto a barre di energia, ma non ci sono più cristalli su questo sistema e il telescopio dice che ce ne sono un bel po' a destinazione.

Siamo VICINISSIMI, lo sento. Eden. È la fuori, e lo troveremo.

Solo tre salti. Tre giorni.

Sarà incredibile, lo so.

++FINE REGISTRAZIONE++

