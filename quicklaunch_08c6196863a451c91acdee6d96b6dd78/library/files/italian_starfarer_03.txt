Registrazione 3: Vecchi amici, potenziali nemici.

Questo sistema è una miniera d'oro. Ci sono minerali a sufficienza per fabbricare componenti e blocchi da costruzione che basteranno per... beh, per molto tempo. Sono più di quanti possiamo stivarne! Perciò... li abbiamo usati per costruire una nuova zona di carico. Hamilton si è lamentato del fatto che la nave ora è sbilenca, ma la cosa non fa differenza.

Sandy mi ha detto che anche le nostre riserve d'acqua sono a posto. Perfetto. Ce n'è abbastanza per tenerci in volo e bere per mesi. Naturalmente, Cutter continua a lagnarsi del fatto che ciò ci renda un bersaglio. "È solo questione di tempo prima che ai pirati giunga notizia di questa bella nave carica di cibo e acqua", dice. 

Devo ammettere che anch'io sono preoccupata. Ha ragione, e abbiamo solo tre pistole per cinque persone. Il mio lavoro è proteggerli e, invece, ora ho disegnato un enorme bersaglio sulle loro schiene. Io... Registrazione in pausa.

++pausa++

++fine pausa++

Era Victor. Dice di aver sentito che un suo vecchio amico potrebbe essere diretto da questa parte e che forse gli andrebbe di unirsi a noi. Dopotutto, più siamo meglio è... 

Devo ammettere che... non è una cattiva idea.

++FINE REGISTRAZIONE++
