Registrazione 3: Affari onesti.

Abbiamo incontrato dei tipi amichevoli con delle tonache bianche. O almeno, erano amichevoli finché Glass non li ha definiti una setta. Allora si sono alterati parecchio. L'unico motivo per cui non siamo finiti a scambiarci proiettili è perché Doc ci sa fare con le parole. 

Dopo aver appianato le cose e dopo che Glass è tornato sulla nostra nave, abbiamo iniziato a parlare di scorte, provviste in eccesso e roba del genere. Si è scoperto che i nostri nuovi amici "nient'affatto seguaci di una setta" erano a corto di frutta. "Beh", ho detto io, "si dà il caso che noi abbiamo più frutta di quanta riusciamo a mangiarne. Forse possiamo trovare un accordo".

Per il resto, si è trattato solo di numeri. Se n'è occupato Doc. Perciò ora ce ne andiamo un po' più leggeri per quanto riguarda la frutta, ma molto più carichi di acqua, ipercarburante e, con grande sollievo di Katie, barre di energia.  Diamine, con tutta l'acqua che ci hanno dato potremmo produrre da zero tutta la frutta che gli abbiamo dato e anche di più. 

Il che mi ha fatto pensare... Forse ci si può guadagnare da vivere in questo modo. Non sarebbe più pericoloso di qualsiasi altra cosa che potremmo provare a fare, quindi... 

Perché no?

++FINE REGISTRAZIONE++
